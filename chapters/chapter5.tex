\chapter{Πειράματα - Αποτελέσματα}
\label{chapter:experiments}

Η παρούσα ενότητα επικεντρώνεται στην παρουσίαση των αποτελεσμάτων που προέκυψαν από τα πειράματα και στην αξιολόγηση του συστήματος συνολικά. Σκοπός της ενότητας είναι να προσφέρει μια σαφή εικόνα της απόδοσης του συστήματος υπό διαφορετικές συνθήκες και παραμέτρους, αλλά και να συγκρίνει τις διαφορετικές προσεγγίσεις που χρησιμοποιήθηκαν.

Αρχικά, περιγράφεται η διαδικασία αξιολόγησης και αναλύονται οι μετρικές που χρησιμοποιούνται για τη μέτρηση της απόδοσης του συστήματος, όπως το \textit{False Rejection Rate (FRR)}, το \textit{False Acceptance Rate (FAR)}, και οι μέσοι αριθμοί προτροπών για γνήσιους χρήστες και εισβολείς. Η επιλογή των συγκεκριμένων μετρικών βασίζεται στη δυνατότητά τους να αποτυπώνουν με ακρίβεια την απόδοση του συστήματος σε διαφορετικά σενάρια.

Η ανάλυση των αποτελεσμάτων δομείται σε διαφορετικές φάσεις, κάθε μία από τις οποίες εστιάζει σε συγκεκριμένες πτυχές της απόδοσης του συστήματος.

Στην πρώτη φάση, αξιολογείται η απόδοση του συστήματος όταν χρησιμοποιείται ένα μοντέλο OC-SVM ανά χρήστη. Παρουσιάζονται τα αποτελέσματα για διάφορους συνδυασμούς των υπερπαραμέτρων $nu$, $\gamma$, και \textit{threshold}, αποτυπώνοντας την ευαισθησία του μοντέλου στις παραμέτρους αυτές.

Η δεύτερη φάση αφορά την τεχνική \textit{basic majority voting}, όπου συνδυάζονται πολλαπλά μοντέλα OC-SVM ανά χρήστη. Παρουσιάζονται οι βελτιώσεις στην απόδοση και αναλύεται η συνεισφορά της πλειοψηφικού μοντέλου.

Η τρίτη φάση ενσωματώνει τη μέθοδο \textit{weighted majority voting} και τη συνάρτηση επιπέδου βεβαιότητας (\textit{certainty level}), αναδεικνύοντας πώς ο συνδυασμός των τεχνικών αυτών βελτιώνει τη συνολική απόδοση του συστήματος. Γίνεται χρήση της σταθμισμένης πλειοψηφίας, ώστε κάθε μοντέλο να συνεισφέρει στο τελικό αποτέλεσμα με βάση τη βεβαιότητά του για την απόφαση.

Στην τέταρτη φάση, παρουσιάζεται η εισαγωγή της συνάρτησης επιπέδου εμπιστοσύνης (\textit{confidence level function}). Αναλύεται πώς συμβάλλουν στην σταθεροποίηση του συστήματος και την μεγαλύτερη ακρίβειά του τόσο η ενίσχυση των διαδοχικών αποφάσεων, όσο και ο διαχωρισμός μεταξύ των περισσότερο βέβαιων αποφάσεων από τις υπόλοιπες.

Στην πέμπτη φάση, αξιολογείται η γενίκευση του συστήματος μέσω της τεχνικής Leave-One-Subject-Out Cross Validation. Τα αποτελέσματα αποτυπώνουν την απόδοση του συστήματος όταν εκπαιδεύεται σε δεδομένα άλλων χρηστών και δοκιμάζεται στα δεδομένα του αποκλεισμένου χρήστη.

Τέλος, πραγματοποιείται σύγκριση των αποτελεσμάτων από όλες τις φάσεις, αναδεικνύοντας τις βελτιώσεις που προκύπτουν από κάθε μέθοδο. Η συνολική εικόνα που παρέχεται επιτρέπει την αποτίμηση της απόδοσης του συστήματος και τη διερεύνηση δυνατοτήτων περαιτέρω βελτίωσης.

Για λόγους πληρότητας, ακολουθεί η περιγραφή του συστήματος που χρησιμοποιήθηκε στην εκτέλεση των πειραμάτων:
\begin{center}
\small
\begin{tabular}{ | l | l | l | l | l | l | l | }
  \hline
  \rowcolor{Gray}
  Μονάδα & \# πυρήνων & RAM \\
  \hline
  i7-1260p & 16 & 32 \\
  \hline
\end{tabular}
\end{center}

\input{./chapters/chapter5_experiments/section1_metrics.tex}
\input{./chapters/chapter5_experiments/section2_oneModel.tex}
\input{./chapters/chapter5_experiments/section3_basicMajority.tex}
\input{./chapters/chapter5_experiments/section4_weightedMajority.tex}
\input{./chapters/chapter5_experiments/section5_confidenceLevel.tex}
\input{./chapters/chapter5_experiments/section6_loso.tex}
%\newpage
\input{./chapters/chapter5_experiments/section7_comparison.tex}
