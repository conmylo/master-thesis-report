\section*{Ευχαριστίες}
\phantomsection
\addcontentsline{toc}{section}{Ευχαριστίες}

Η ολοκλήρωση της παρούσας διπλωματικής εργασίας αποτέλεσε ένα απαιτητικό αλλά εξίσου συναρπαστικό ταξίδι, το οποίο δεν θα ήταν εφικτό χωρίς τη στήριξη και τη βοήθεια πολλών ανθρώπων, στους οποίους θα ήθελα να εκφράσω την ειλικρινή μου ευγνωμοσύνη.

Πρώτα απ' όλα, θα ήθελα να ευχαριστήσω θερμά τον καθηγητή κ. Ανδρέα Συμεωνίδη για την εμπιστοσύνη που μου έδειξε αναθέτοντάς μου την εκπόνηση αυτής της εργασίας. Επιπλέον, ο τρόπος διδασκαλίας του, η μεταδοτικότητά του και η ικανότητά του να εμπνέει το ενδιαφέρον για το αντικείμενο αποτέλεσαν σημαντική πηγή έμπνευσης για την ενασχόλησή μου με το συγκεκριμένο πεδίο.

Ιδιαίτερης μνείας αξίζει και ο υποψήφιος διδάκτορας Νικόλας Μάλαμας για την καθοδήγηση και στήριξή του καθ' όλη τη διάρκεια εκπόνησης της εργασίας. Οι πολύτιμες συμβουλές και οι εύστοχες επισημάνσεις του συνέβαλαν καταλυτικά στη ολοκλήρωση αυτής της προσπάθειας.

Το πιο εγκάρδιο ευχαριστώ οφείλω στους γονείς μου, Θεόφιλο και Στέλλα, και στην αδερφή μου Ιωάννα, για την αμέριστη αγάπη, κατανόηση και υποστήριξη καθ' όλη τη διάρκεια των σπουδών μου· με ωθήσατε να κυνηγήσω τους στόχους μου με επιμονή και αποφασιστικότητα. 

Τέλος, ευγνωμονώ συγγενείς, φίλους και γνωστούς για την όποια
συνεισφορά τους στην προσωπική και επαγγελματική μου πορεία, καθώς και όλες τις όμορφες στιγμές που μοιραστήκαμε και έκαναν αυτή τη διαδρομή ξεχωριστή.
